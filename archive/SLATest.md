---
permalink: SLATest
---

&#9888; ARHIVEERITUD. Dokumenti ei ajakohastata. Palun siinsele teabele mitte tugineda.
{:.kastigaTeade}

## Autentimisteenuse TARA testkeskkonna teenustase (SLA)                          

## Teavitused

RIA teavitab teenuse kasutajaid esimesel võimalusel kõigist teadaolevatest teenuse katkestustest ja teenuse kasutamist takistavatest asjaoludest

## Korralised hooldustööd

RIA toodangukeskkonna teenuste tööajal toimuvatest katkestustest ning suurematest hooldustöödest teavitatakse teenuse kasutajaid e-posti teel vähemalt 48 tundi enne nende toimumist. Samuti avaldatakse vastav info RIA kodulehe hooldusteadetes [http://www.ria.ee/hooldusteated](http://www.ria.ee/hooldusteated) ning hooldusteadete RSS voos.

RIA toodangukeskkonna korrapärased infrastruktuuri hooldustööd toimuvad iga kuu kolmandal neljapäeval ajavahemikul 18.00–01.00

## Teenustaseme parameetrid

1 Teenuse kättesaadavus
- Tööaja klass -  I
- Maksimaalne lubatud üheaegne pöördumiste arv - 100tk/s

2 Planeerimata katkestus katastroofiolukorras
- Kriitilisuse klass (maksimaalne teenuse taastamisele kuluv aeg) - III

3 Planeerimata katkestus tavaolukorras
- Ühe planeerimata katkestuse maksimaalne kestus - 12h
- Maksimaalne planeerimata katkestuste kestus aastas - 24h

4 Planeeritud katkestus
- Planeeritud katkestusest etteteatamise aeg, 24h
- Ühe planeeritud katkestuse maksimaalne kestus, 16h
- Maksimaalne planeeritud katkestuste kestus aastas, 80h
- Maksimaalne planeeritud katkestuste arv kuus, 4

5 Andmekadu ja varundus
- Teenuse taastamiskoha klass - II
- Varukoopiate paigutamine tähtajatule säilitamisele - 1 aasta
- Varukoopiate paigutamine lühiajalisele säilitamisele - 24 h koopia - 1 nädal; 7 päeva koopia – 4 nädalat; 1 kuu koopia - 12 kuud
- Logisid säilitatakse üks aasta.

## Mõisted

**Funktsionaalsus**. Funktsionaalsus on tegevus, mida kasutaja saab (äriteenusega seotud) rakenduse/infosüsteemi abil iseseisvalt (st ei eelda RIA inimese tegevust) sooritada.

**Kriitilisuse klass**. Kriitilisuse klass on teenuse taastamise maksimaalne ajakulu ning prioriteet, mis järjekorras katastroofiolukorras (näiteks serveriruumide vee- või tulekahjustuste või muu ootamatu eriolukorra puhul) teenuseid taastatakse.  Lähtuvalt taasteaegadest, jaotatakse infosüsteemi osad järgnevatesse kriitilisuse klassidesse: I – taasteaeg 72 h; II – taasteaeg 168 h; III – taasteaeg määratlemata.

**Maksimaalne lubatud üheaegne pöördumiste arv**. Üheaegselt teenust kasutavate pöördumiste arv (üheaegsete päringute arv), mille korral on veel tagatud teenuse ekspluatatsiooninõuete vastav toimimine.

**Maksimaalne viide**. Maksimaalne viide on maksimaalne lubatud viide operatsiooni toimumiseks.

**Normaalne viide**. Normaalne viide on tavapärane operatsiooni toimumise aeg sekundites (mille rahuldamiseks on süsteem optimeeritud).

**Planeerimata katkestus**. Planeerimata katkestus on mitte plaanipärane teenuse või selle funktsionaalsuse maasolek või häire nende töös. Planeerimata katkestuste hulka arvestatakse ainult teenuse tööajal aset leidvad planeerimata katkestused. Planeerimata katkestuseks ei loeta olukorda, kus häiritud on üksikute kasutajate töö, kuid asutuses (sama hoone piires) on teenus kättesaadav.

**Planeeritud katkestus**. Planeeritud katkestus on eelnevalt kokkulepitud ajavahemik, mille jooksul teenus ei ole kätte- saadav. Planeeritud katkestuste hulka arvestatakse  ainult teenuse tööajal toimuvaid planeeritud katkestusi. Planeeritud katkestust kasutatakse hoolduseks, testimiseks ja täienduste tegemiseks.

**Reaktsiooniaeg**. Reaktsiooniaeg on aeg, mis kulub sisestushetkest või päringusignaalist kuni vastuse saamiseni. 90% päringutest peavad mahtuma maksimaalse viite sisse. Reaktsiooniaegade mitte vastamisel esitatud nõuetele antakse RIA-le vea kõrvaldamiseks aega 10 (kümme) tööpäeva alates RIA kasutajatoe teavitamisest.

**Teenuse taastamiskoha klass**. Teenuse taastamiskoha klass määrab maksimaalse andmehulga, mis võib minna kaotsi teenuse taastamise käigus. Taastamiskoha klass määratakse ajavahemikuna enne tõrget. Näiteks taastamiskoha klass üks ööpäev saavutatakse igapäevase varundamisega, kus maksimaalne andmekadu võib olla 24 tunni andmed. Taastekoha klassid on järgmised: I – 24 h; II – 72 h; III – 168 h; IV – üks kuu; V – määratlemata.

**Tööaeg**. Tööaeg on kokkulepitud ajavahemik, millal IT teenus peab kasutajale garanteeritult kättesaadav olema ning mille jooksul pakutakse IT teenusele kasutajatoe tuge (kasutusnõustamine, planeerimata katkestuste lahendamine jms). Teenuste töö väljaspool tööaega on monitooritud. Tööaeg on jaotatud klassidesse järgnevalt: I – 9:00-17:00.

**Varukoopiate paigutamine lühiajalisele säilitamisele**. Varukoopia paigutamine lühiajalisele säilitamisele määratleb varukoopia tsükli pikkuse, ehk ajavahemiku, kui kaua säilitatakse varukoopiaid enne kustutamist.

**Varukoopia paigutamine tähtajatule säilitamisele**. Varukoopia paigutamine tähtajatule säilitamisele määratleb ajavahemiku, mille lõppedes paigutatakse viimane varukoopia tähtajatule säilitamisele (kuu – kuu viimane koopia, aasta – aasta viimane koopia).

**Ühe planeerimata katkestuse maksimaalne kestus**. Maksimaalne lubatud ajavahemik, mille jooksul on vaja teenuse töö taastada.

