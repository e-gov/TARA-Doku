---
permalink: Autentimisprotokoll
---
# [ARHIVEERITUD]

&#9888; Dokumenti ei ajakohastata. Palume siinsele teabele mitte tugineda.

# Autentimisprotokolli turvauuring

v 0.4

__Autentimisprotokoll__ on tehniline ja organisatsiooniline reeglistik, mis võimaldab riigi e-teenustes kasutaja autentida:
- keskse autentimisteenuse abil (asutus hoiab kokku arendus- ja käitluskulusid)
- erinevate autentimismeetoditega (nende koosseis on dünaamiline)
- kas siis, kui kasutaja on välismaalane (piiriülene autentimine)
- pakkudes ühtset kasutajakogemust (autentimisliideste ühtne välimus ja kasutusloogika)
- perspektiivis ka kasutajale lisaväärtust pakkuvaid teenuseid (nt võimalus vaadata, millal ja millistelt seadmetelt on sisse logitud)
- ja hoides kokku kodaniku aega, ühekordse sisselogimise näol.

Autentimisprotokolliga reguleeritakse autentimist ja sessioonihaldust e-teenuse, kasutaja ja keskse, RIA pakutava autentimisteenuse vahel.

Autentimisprotokoll toetab:
- erinevaid autentimismeetodeid (ID-kaart, m-ID, pangalingid, Smart-ID)
- EL piiriülest autentimist (eIDAS)
- ühekordset sisselogimist (Single Sign-On, SSO)
- ühekordset väljalogimist (Single Sign-Off).

__Kasutuslood__. Autentimisprotokoll toetab kasutuslugusid:

`K0` ("lihtne autentimine") - kasutaja logib e-teenusesse sisse, kasutab seda mõne aja ja lahkub, kas välja logides või sirvikut sulgedes. Kasutaja võidakse välja logida ka serveri algatusel, seansi aegumise tõttu.

`K1a` ("ühekordne sisselogimine") - kasutaja logib sisse e-teenusesse E1. Mõne aja pärast, E1-st väljumata, soovib ta avada ja siseneda sama sirviku teises sirvimiskontekstis (teises sakis või aknas) e-teenusese E2. Kasutaja ei pea uuesti sisse logima, vaid ta logitakse E2-te automaatselt sisse.

`K1b` ("sessiooni üleandmine") - kasutaja logib sisse e-teenusesse E1. Mõne aja järel soovib (samas sirvimiskontekstis) liikuda e-teenusesse E2. Kasutaja logitakse E2-te liikumisel automaatselt sisse.

`K2a` ("ühekordne väljalogimine") - kasutaja on sisse logitud mitmesse e-teenusesse. Kasutaja logib välja e-teenusest E1. Ühtlasi logitakse ta välja kõigist e-teenustest.

`K2b` ("seansi aegumine") - keskne seanss aegub. Kasutaja logitakse välja. 

`K3a` ("pidev kasutaja") - kasutaja (näiteks asutuse töötaja) kasutab e-teenust kogu tööpäeva vältel. Ta ei pea ikka ja jälle sisse logima.

`K3b` ("mitme teenuse pidev kasutaja") - kasutaja (näiteks asutuse töötaja) kasutab erinevaid e-teenuseid kogu tööpäeva vältel. Ta ei pea mitmeid kordi sisse logima.

__Tehniline protokoll__. Autentimisprotokoll on kavandatud ja osaliselt ka juba teostatud, TARA autentimisteenuse näol. Aluseks on võetud OpenID Connect 1.0 protokoll (OIDC) [1]. Keskset autentimisteenust ("TARA") osutab RIA. 2017. a teostati lihtne autentimine (ilma keskse seansihalduseta ja ühekordse sisselogimiseta) [2]. Alanud on tööd piiriülese autentimise (eIDAS) lisamiseks. 

## Autentimisteenuse TARA edasiarendamise küsimused

OpenID Connect pakub erinevaid võimalusi. Mitmete valikute tegemine on jäetud rakendajale. Vajame kindlust ja kinnitust kolmes küsimusterühmas:

1\. kas tehtud valikud on turvalised ja kokkuvõttes teostamist väärt?

1.1. volituskoodi voog (authorization flow)

1.2. klientrakenduste autentimine sümmeetrilise võtme (client secret) abil? (kas PKI oleks turvalisem?)

1.3 keskse e SSO seansi kehtivuse kontrollimiseks on klientrakendustele jäetud vabad käed? Kas see on turvalisuse seisukohast mõistlik valik? (alternatiiv on SSO seansi kehtivuse päring igal pöördumisel kasutaja sirvikust)

2\. kas protokoll tervikuna on asutuseülese SSO tegemiseks sobiv?

2.1. hinnang "keskse nuripunkti" probleemile?

2.2. kas kasutaja kokkuvõttes saab aru, millal ja kuhu ta on sisse või välja loginud? 

3\. kas protokoll on piisavalt detailiseeritud, et saaks alustada SSO-lahenduse arendusega?

3.1. ei ole käsitletud, kas SSO-ga liitumine peaks olema kohustuslik (vrdl Soomes on keskse autentimisteenuse kasutamine keskvalitsuse asutustele kohustuslik, kuid SSO-ga liitumine mitte)

3.2. kas oleks võimalik määratleda kriteeriume, mille abil piiritleda SSO autentimisprotokolli rakendamiseks sobivate e-teenuste ringi?

3.3. kas seansihalduseks tuleks kasutada postMessage API põhist lahendust, vt [3]?

3.4. kas ühekordne väljalogimine tuleks teostada OpenID Connect vastavate standardikavandite [4] järgi?

3.5. kas protseduurilised ja _policy_ aspektid on piisavalt detailiseeritud, et lahendus oleks turvaline? Nt kas back-channel logout-le tuleks kehtestada ühtsed, kohustuslikud sessiooniaegumisajad?

## Isikutuvastusteenuste ökosüsteemi kujundamise küsimused

10.01.2018 kohtumisel lisandunud küsimused:

1\. Autentimisteenuste, sh vahendusteenuste "ökosüsteemi" seisust ja suundadest on vaja süsteemset kirjeldust.

2.\ TLS-põhise isikutuvastuse alternatiividest on vaja süsteemset käsitlust.

3.\ Vaja on autentimise "rohelist raamatut". Selleks ettevalmistused.

4.\ Vaja on teha ettevalmistustusi isikutuvastusteenuste standardimiseks. 

### Viited

[1] RIA SSO autentimisteenuse kavand, https://github.com/ria-eidas/RIA-autentimisteenus/wiki/Teenuse-kontseptsioon.<br>
[2] TARA autentimisteenus, https://e-gov.github.io/TARA-Doku/.<br>
[3] OpenID Connect Session Management, http://openid.net/specs/openid-connect-session-1_0.html.<br>
[4] OpenID Connect Front-Channel Logout, http://openid.net/specs/openid-connect-frontchannel-1_0.html; OpenID Connect Back-Channel Logout, http://openid.net/specs/openid-connect-backchannel-1_0.html.<br>
